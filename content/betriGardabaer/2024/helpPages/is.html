<h1>Betri Garðabær 2024</h1>
<ul>
  <li>
    Frá 8. - 20. maí 2024 verður opið fyrir rafrænar kosningar þar sem íbúar,
    fæddir árið 2009 eða fyrr, með lögheimili í Garðabæ geta kosið áfram
    hugmyndir.
  </li>
  <li>
    Hægt er að kjósa áfram hugmyndir fyrir 100 milljónir sem framkvæmdar verða
    næstu tvö árin.
  </li>
  <li>
    Íbúar geta sett hjarta við eina af þeim hugmyndum sem þeir kjósa og þannig
    gefið þeirri hugmynd tvöfalt vægi, tvö atkvæði í stað eins.
  </li>
  <li>
    Kjósandi getur kosið eins oft og hann vill meðan kosningin er opin, en hafa
    ber í huga að það er aðeins nýjasta atkvæðið (kosningin) sem gildir.
  </li>
  <li>
    Myndir sem fylgja hugmyndum á kosningasíðu eru ekki dæmi um endanlega
    útfærslu á framkvæmd.
  </li>
  <li>Staðsetning hugmynda getur tekið breytingu.</li>
  <li>
    Kosning fer fram á vefsvæði þar sem íbúi auðkennir sig með öruggum hætti og
    verður atkvæði hans dulkóðað. Því er ekki hægt að tengja atkvæði við
    einstaklinga.
  </li>
  <li>
    Ekki er um að ræða íbúakosningu í skilningi 107. gr. sveitarstjórnarlaga nr.
    138 frá 2011.
  </li>
  <li>
    Vakin er athygli á því að til að geta kosið þarf að vera með rafræn skilríki
    í síma eða íslykil. Allar nánari upplýsingar um auðkenni má nálgast á
    <a href="https://www.audkenni.is" target="_blank">www.audkenni.is</a> og um
    íslykil á
    <a href="https://www.island.is/islykill" target="_blank"
      >www.island.is/islykill</a
    >
  </li>
  <li>Kosning fer fram á vefsíðunni kosning2024.gardabaer.is</li>
  <li>
    Aðstoð við að kjósa er hægt að fá í Þjónustuveri Garðabæjar, Garðatorgi 7,
    og í Bókasafni Garðabæjar, á Garðatorgi 7 og í útibú bókasafnsins á
    Álftanesi.
  </li>
  <li>
    Allar nánari upplýsingar um lýðræðisverkefnið Betri Garðabær ásamt ítarlegum
    leiðbeiningum og reglum kosninganna má nálgast á vef Garðabæjar,
    <a href="http://gardabaer.is" target="_blank">gardabaer.is</a>, eða í
    þjónustuveri Garðabæjar í síma 525-8500.
  </li>
  <li>
    Hægt er að senda inn fyrirspurnir og ábendingar á meðan kosningu stendur á
    netfangið <a href="mailto:gardabaer@gardabaer.is">gardabaer@gardabaer.is</a>
  </li>
</ul>
